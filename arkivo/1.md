<link href="markdown.css" rel="stylesheet">

# บทนำ

สวัสดีท่านผู้อ่านที่รัก ตอนนี้ท่านคงน่าจะเกิดความสงสัยกับหนังสือเล่นนี้เป็นแน่  เพราะคงเห็นว่าเป็นหนังสือที่นำเสนอแนวคิดของชาวยูโทเปีย ซึ่งเป็นเรื่องที่เป็นไปไม่ได้ ถ้าเป็นเช่นนั้น ข้าพเจ้าอยากให้ท่านละทิ้งความคิดนั้นทั้งหมดเสียก่อน และมาพิจารณาเรื่องที่จะนำเสนอต่อไปนี้อย่างจริงจัง

ข้าพเจ้าขอที่จะไม่พูดถึงความสำคัญของภาษาสากลที่มีต่อมนุษยชาติ ซึ่งหมายถึงภาษาที่เป็นสมบัติของโลก คนทุกคนยอมรับและไม่มีชนชาติใดเป็นเจ้าของ

พวกเราเสียแรงกายและเวลาไปมากแค่ไหนแล้วกับการเรียนรู้ภาษาต่าง ๆ แม้เมื่อเราเดินทางไปต่างประเทศ เราก็ยังไม่สามารถสื่อสารทำความเข้าใจกับผู้คนอื่นได้ โดยที่พวกเขาก็เป็นมนุษย์เหมือนกันกับเรา

เราเสียแรงกาย เวลา และเงินไปมากแค่ไหนต่อการแปลวรรณกรรมไปอีกภาษาหนึ่ง สุดท้ายแล้วหากเราพึ่งพาเพียงแต่การแปล เราก็คงแค่รู้จักกับวรรณกรรมต่างประเทศเพียงเล็กน้อยเท่านั้น

แต่หากมี ภาษาสากล การแปลทั้งหมดจะเกิดขึ้นในภาษาเดียว เป็นภาษาที่ทุกคนสามารถเข้าใจได้ และผลงานวรรณกรรมนั้นจะอยู่ในรูปแบบที่มีความเป็นสากล  และหากจะเขียนด้วยภาษาสากลโดยตรงก็เป็นเรื่องที่เป็นไปได้

นั้นเปรียบได้ดั่งกำแพงที่กั้นระหว่างงานวรรณกรรมของมนุษยชาติได้พังทลายลงไปเลยทีเดียว งานวรรณกรรมต่าง ๆ ของแต่ละชนชาติจะกลายเป็นสิ่งที่ทุกคนเข้าใจได้ง่ายราวกับเป็นผลงานของชาติตน

งานเขียนต่าง ๆ จะกลายเป็นสิ่งที่ทุกคนสามารถเข้าถึงและเข้าใจได้ นี่รวมไปถึงเรื่องของการเข้าถึงการศึกษา การรับรู้ข้อมูลต่าง ๆ และนอกจากนี้ยังทำให้ผู้คนใกล้กันมากขึ้นราวกับเป็นครวบครัวเดียวกัน

เนื่องจากเราถูกแบ่งด้วยภาษาและก็ไม่มีทางเลยที่เราจะทุ่มเทให้กับภาษาใดภาษาหนึ่ง กรณีแรก อาจจะมีแค่บางคนที่สามารถใช้ภาษาแม่ของตนได้อย่างสมบูรณ์แบบ ส่วนกรณีต่อมา ตัวภาษาเองก็ไม่สามารถพัฒนาต่อไปได้  เนื่องจากการในพูดภาษาแม่ของตน ยังถูกบังคับให้ใช้คำหรือสำนวนจากชนชาติอื่น แสดงออกอย่างไม่ชัดเจน อันเนื่องมาจากความไม่แตกฉานในภาษา

หากต้องเรียนเพียงแค่สองภาษา เราอาจจะใช้ภาษานั้นได้ดีกว่า และภาษาเองก็เกิดการพัฒนา เพิ่มความสมบูรณ์และมีระดับที่สูงขึ้น มากกว่าภาษาที่อยู่ในระดับสูง ณ ตอนนี้

และภาษานั้นก็จะเป็นตัวขับเคลื่อนการมีอารยธรรม เนื่องจากมนุษย์เรามีภาษา พวกเราจึงสูงกว่าสัตว์ และหากภาษาสูงเท่าไหร่ มนุษย์ก็พัฒนาได้เร็วยิ่งขึ้นเท่านั้น

ความแตกต่างระหว่างภาษาเป็นเหตุผลหนึ่งของความแตกต่างและความแตกแยกของมนุษยชาติ จากเหตุที่เมื่อผู้คนพบกันและไม่สามารถทำความเข้าใจกันได้ จึงทำให้พวกเขารู้สึกว่าเป็นคนแปลกหน้าต่อกัน

ซึ่งในการพบปะในตอนที่เจอกันทีแรก เรามักไม่พูดกันในเรื่องที่เกี่ยวกับการเมือง เรื่องสถานที่แรกเกิด หรือเรื่องของบรรพบุรุษเลย แต่เมื่อมีคนพูดขึ้น เสียงสำเนียงที่เขาพูดจะทำให้เรารับรู้ได้ว่าเขาเป็นคนแปลกหน้าที่มาจากที่อื่น ใครที่เคยอาศัยอยู่ในเมืองที่มีผู้คนหลากหลายเชื้อชาติ ต้องเข้าใจถึงความรู้สึกแบบนี้เป็นแน่

ประโยชน์อันมากมายมหาศาลของภาษาสากลที่มีต่อมนุษยชาติ ที่ไม่ได้ถูกบังคับให้ใช้ในบ้านของตน แต่ใช้เป็นภาษาของชุมชนและภูมิภาค ที่อย่างน้อยนำมาใช้ในประเทศที่มีความหลากหลายทางภาษา นอกจากนั้นยังมีประโยชน์ทางด้านวิทยาศาสตร์ การค้า (สามารถต่อยอดไปได้อีกหลายสาขา ซึ่งข้าพเจ้าขอไม่ขยายความต่อ)

หากมีใครคิดพิจารณาเกี่ยวกับเรื่องนี้อย่างจริงจัง ผู้นั้นคงต้องเห็นด้วยอย่างแน่นอนว่าไม่มีเรื่องใดที่ใหญ่เกินตัว โดยถ้าเราสามารถนำภาษาสากล มาใช้ตามเหตุผลที่กล่าวมา นั้นก็หมายความว่าความพยายามหรือการผลักดันในเรื่องนี้จะเป็นประโยชน์อย่างแน่นอน

สำหรับเรื่องที่ข้าพเจ้าจะนำเสนอให้ทุกท่านได้ทราบต่อไป เป็นเรื่องที่คิดว่าเป็นสิ่งที่ดีที่สุด และหวังว่าท่านผู้อ่านที่รักจะตั้งใจอ่านตั้งแต่ต้นจนจบ

---


ข้าพเจ้าขอไม่วิเคราะห์ถึงพยายามในการสร้างภาษาที่มีแนวคิดเดียวกัน แต่จะขอกล่าวเพียงว่าภาษาเหล่านั้นได้นำเสนอเพียงระบบการสื่อสารแบบย่อ ๆ หรือเป็นระบบลดความซับซ้อนของไวยากรณ์ และการสร้างศัพท์ที่คิดขึ้นมาเองแล้วนำมาแทนที่คำศัพท์ที่อยู่แล้วในภาษาปัจจุบัน

หากจัดการสร้างภาษาเป็นประเภท ประเภทแรก คือ ซับซ้อนและไม่สามารถนำไปใช้ได้จริง และความพยายามเหล่านั้นสุดท้ายก็ล้มเลิกไป ส่วนพวกที่สอง ได้ถูกสร้างออกมาให้มีลักษณะที่เป็น "ภาษา" แต่ไม่มีความเป็น "สากล"

แม้ว่าผู้สร้างภาษาจะตั้งชื่อภาษาว่า “ของทั้งโลก” อาจจะเพียงเพราะทั้งโลกใบนี้ไม่มีใครเลยที่สามารถเข้าใจภาษานั้นได้

สำหรับความเป็นภาษาของทั้งโลกก็น่าจะเป็นไปได้หากมีผู้หนึ่งเรียกอย่างนั้น ซึ่งภาษาที่อยู่ในโลกทั้งหมดสามารถที่จะเป็นของทั้งโลกได้หากเขาต้องการที่จะเรียก

เพราะว่าความพยายามเหล่านั้นเกิดจากความหวังอย่างลม ๆ แล้ง ๆ ที่ว่าโลกจะรับภาษาเหล่านั้นด้วยความยินดีและจะมีการอนุมัติรับอย่างเป็นเอกฉันท์ และการตกลงเห็นด้วยอย่างเป็นเอกฉันท์นี้เองเป็นเรื่องที่ไม่น่าเป็นไปได้ที่สุด

เนื่องจากความไม่ใส่ใจของโลกการเมืองที่เป็นเรื่องปกติ ที่ไม่สามารถทำให้เป็นจริงได้โดยไม่มีเงื่อนไขบางอย่าง และเพราะเหตุนี้จึงทำให้พยายามทั้งหลายนั้นล้มเหลวในที่สุด

เพราะว่าคนส่วนใหญ่ไม่สนใจในความพยายามเหล่านั้น ส่วนพวกที่สนใจก็พอมีอยู่บ้างแต่ยังคิดว่าเป็นเรื่องที่ไม่เข้าท่าหากจะเรียนภาษาที่ไม่มีใครเข้าใจนอกจากผู้ที่สร้างมันขึ้นมา ยังมีคนพูดกันในทำนองว่า “เมื่อคนทั้งโลกหรือคนจำนวนเป็นล้าน ๆ เรียนภาษานี้กัน เราก็จะเรียนภาษานั้นด้วย”

และสิ่งที่ดูเหมือนว่าน่าจะทำให้เกิดประโยชน์กับผู้ที่เรียนภาษานั้นก็ต่อเมื่อก่อนหน้านี้มีผู้เรียนภาษาเป็นจำนวนมาก แต่ถ้าไม่มีผู้ที่ยอมรับภาษาก็จะทำให้ภาษานั้นประสบกับความล้มเหลว

และหนึ่งในความพยายามล่าสุด ภาษาโวลาพึค (Volapük) กล่าวกันว่า มีจำนวนผู้เรียนที่แน่นอน นั้นก็แสดงให้เห็นว่าแนวคิดของภาษาสากลเป็นสิ่งที่น่าสนใจ แสดงให้เห็นว่าผู้คนที่มีความกระตือรือร้นและอุทิศตัวทุ่มเทโดยหวังว่าความพยายามนี้จะสำเร็จ

แต่หากจำนวนของผู้ที่ทุ่มเทมาถึงจุดสูงสุดและหยุดลง และโลกที่มีความเผิกเฉยเป็นเรื่องปกติไม่ต้องการที่จะทุ่มเทให้กับภาษาที่สามารถนำไปใช้สื่อสารกับคนแค่เพียงจำนวนหนึ่ง ในที่สุดภาษานี้ก็จะเหมือนความพยายามของภาษาอื่นก่อนหน้า ที่ไม่บรรลุวัตถุประสงค์และหายไปในที่สุด

ข้าพเจ้านั้นครุ่นคิดในเรื่องภาษาสากลมานานแล้ว แต่คงยังรู้สึกว่ายังไม่เชี่ยวชาญมากกว่าท่านผู้ที่ได้พยายามมาก่อนหน้า

ข้าพเจ้าได้กำหนดกรอบความคิดเอาไว้แล้วว่า นอกจากเรื่องนี้เรื่องเดียวข้าพเจ้าจะคิดถึงเพียงเรื่องที่ใผ่ฝันหรือเรื่องอื่นที่ไม่น่าคิด แต่มีแนวคิดที่ดูเหมือนจะเข้าท่า ๆ ที่มันผุดขึ้นมาราวกับเป็นผลมาจากเรื่องที่ไม่น่าคิดถึง

ที่เป็นเหมือนแรงพลักดันต่อเรื่องนี้และทำให้ข้าพเจ้าเริ่มที่จะทดลองสร้างและการนำภาษาไปใช้ ไม่ว่าอย่างไรข้าพเจ้าจะทำมันให้เป็นไปได้โดยมีอุปสรรคหรือไม่ก็ตาม

และดูเหมือนว่ามันเริ่มจะเป็นไปได้ ต่อไปนี้ข้าพเจ้าจะขอนำเสนอสิ่งที่ข้าพเจ้าได้สร้างขึ้นโดยใช้ระยะเวลาอันยาวนานต่อสาธารณะ

---


สิ่งที่เป็นประเด็นปัญหาและต้องหาทางแก้ไขมีดังนี้

1. ภาษานี้จะต้องง่ายโดยสามารถเรียนได้ผ่านทางการเล่นได้

2. ผู้ที่เรียนรู้ภาษาสามารถนำเอาภาษาไปใช้ติดต่อกับชาวต่างชาติได้โดยทันที โดยที่ไม่ว่าภาษานี้จะเป็นที่ยอมรับหรือมีมีผู้ใช้เป็นจำนวนมากหรือไม่ก็ตาม เนื่องมาจากโครงสร้างของภาษาตั้งแต่ต้นเหมาะที่จะเป็นเครื่องมือสื่อสารที่มีประสิทธิภาพระหว่างคนต่างชาติ

3. เพื่อให้มีเครื่องมือที่จะเอาชนะความเผิกเฉยของโลก และทำให้มีผู้คนเริ่มหันมาใช้ภาษานี้ให้เป็นภาษาที่มีชีวิตจริง ไม่ใช่ด้วยการใช้ภาษากับหนังสือสรุปหรือในบางโอกาส

ก่อนหน้านี้ มีหลายภาษาด้วยกันที่ได้ถูกนำเสนอภายใต้ชื่อ “ภาษาสากล” แต่ภาษาเหล่านั้นยังไม่สามารถแก้ปัญหาที่กล่าวมาได้เลย

นอกจากสามประเด็นปัญหาที่ได้กล่าวมาแล้วข้างต้น ข้าพเจ้ายังต้องแก้ไขปัญหาอื่น ๆ อีกมากมายหลายปัญหา แต่ปัญหาที่ว่านั้น ยังไม่ใช่ปัญหาหลัก ซึ่งยังไม่ขอกล่าวที่นี่

ก่อนที่ข้าพเจ้าจะอธิบายเกี่ยวกับการแก้ไขปัญหาที่กล่าวไป ข้าพเจ้าขอร้องท่านผู้อ่านได้กรุณาพิจารณาถึงความหมายของปัญหา และขอให้พิจารณาถึงวิธีการแก้ปัญหาของข้าพเจ้าว่ามันแก้ได้ง่ายทีเดียว

ข้าพเจ้าขอร้องเพียงเพราะข้าพเจ้าทราบว่าหากผู้คนพิจารณาต่อสิ่งใดสิ่งหนึ่งด้วยความเคารพมากเท่าใด สิ่งนั้นก็จะเป็นสิ่งที่ดูว่าจะซับซ้อน ลุ่มลึกและเข้าใจได้ยากมากเท่านั้น

ผู้ที่กำลังมองหนังสือเรียนเล่มเล็ก ๆ เล่มนี้ ที่มีการอธิบายกฎเกณฑ์ต่าง ๆ ที่ทุกคนเข้าใจได้ง่าย อาจจะมองเรื่องนี้ด้วยความแคลงใจ

ในระหว่างที่จะไปถึงความกระฉับ เรียบง่าย  การนำเสนอในแต่ละส่วนจากสิ่งที่ซับซ้อนที่มันได้เกิดขึ้น มาสู่รูปแบบที่ง่ายที่สุด ซึ่งจะนำเสนอส่วนที่ยากที่สุดของสิ่งที่ข้าพเจ้าทำ

<script type="text/javascript" src="enhavtabelo.js"></script>
<div id="enhavo"></div>
