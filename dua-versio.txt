# บทนำ

สวัสดีท่านผู้อ่านที่รัก ข้าพเจ้าคิดว่าท่านคงเกิดความสงสัยกับหนังสือเล่นนี้เป็นแน่  เพราะคงเห็นว่าเป็นหนังสือที่นำเสนอแนวคิดของชาวยูโทเปีย ซึ่งเป็นเรื่องที่เป็นไปไม่ได้ ถ้าเป็นเช่นนั้น ข้าพเจ้าอยากให้ท่านละทิ้งความคิดนั้นทั้งหมดเสียก่อน และมาพิจารณาเรื่องที่จะนำเสนอต่อไปนี้อย่างจริงจัง

ข้าพเจ้าขอที่จะไม่พูดถึงความสำคัญของภาษาสากลที่มีต่อมนุษยชาติ ซึ่งหมายถึงภาษาที่เป็นสมบัติของโลก คนทุกคนยอมรับและไม่มีชนชาติใดเป็นเจ้าของ

พวกเรานั้นเสียแรงกายและเวลาไปมากแค่ไหนแล้วกับการเรียนรู้ภาษาต่าง ๆ แม้เมื่อเราเดินทางไปต่างประเทศ เราก็ยังไม่สามารถสื่อสารทำความเข้าใจกับผู้คนอื่นได้ ทั้งที่พวกเขาก็เป็นมนุษย์เหมือนกันกับเรา

เราเสียแรงกาย เวลา และเงินไปมากแค่ไหนต่อการงานแปลวรรณกรรมไปอีกภาษาหนึ่ง สุดท้ายแล้วหากเราพึ่งพาเพียงแต่การแปล เราก็คงรู้จักกับงานวรรณกรรมต่างประเทศเพียงเล็กน้อยเท่านั้น

แต่หากมีภาษาสากล การแปลทั้งหมดจะเกิดขึ้นในภาษาเดียว เป็นภาษาที่ทุกคนสามารถเข้าใจได้ และงานวรรณกรรมนั้นจะอยู่ในรูปแบบที่มีความเป็นสากล  และหากจะเขียนด้วยภาษาสากลโดยตรงก็เป็นเรื่องที่เป็นไปได้

นั้นเปรียบเสมือนกำแพงที่กั้นระหว่างงานวรรณกรรมของมนุษยชาติได้พังทลายลงไปเลยทีเดียว งานวรรณกรรมต่าง ๆ ของแต่ละชนชาติจะกลายเป็นสิ่งที่ทุกคนเข้าใจได้ง่ายราวกับเป็นผลงานของชาติของตน

งานเขียนต่าง ๆ จะกลายเป็นสิ่งที่ทุกคนสามารถเข้าถึงและเข้าใจได้ นี่รวมไปถึงเรื่องของการเข้าถึงการศึกษา การรับรู้ข้อมูลต่าง ๆ และนอกจากนี้ยังทำให้ผู้คนใกล้ชิดกันมากขึ้นราวกับเป็นครวบครัวเดียวกัน

เนื่องจากเราถูกแบ่งแยกด้วยภาษาและไม่มีทางเลยที่เราจะทุ่มเทให้กับภาษาใดภาษาหนึ่ง ในกรณีแรก อาจมีแค่บางคนที่สามารถใช้ภาษาแม่ของตนได้อย่างสมบูรณ์แบบ ในกรณีต่อมา ตัวภาษาเองก็ไม่สามารถพัฒนาต่อไปได้  เนื่องจากการในพูดภาษาแม่ของตน ยังถูกบังคับให้ใช้คำหรือสำนวนจากชนชาติอื่น แสดงออกอย่างไม่ชัดเจน อันเนื่องมาจากความไม่แตกฉานในภาษา

ถ้าหากต้องเรียนเพียงแค่สองภาษา เราอาจจะใช้ภาษานั้นได้ดีกว่า และภาษาเองก็เกิดการพัฒนา เพิ่มความสมบูรณ์และมีระดับที่สูงขึ้น มากกว่าภาษาที่อยู่ในระดับสูง ณ ตอนนี้

และภาษานั้นก็จะเป็นตัวขับเคลื่อนการมีอารยธรรม เนื่องจากมนุษย์เรามีภาษา พวกเราจึงสูงกว่าสัตว์ และหากภาษาสูงเท่าไหร่ มนุษย์ก็พัฒนาได้เร็วยิ่งขึ้นเท่านั้น

ความแตกต่างระหว่างภาษาเป็นเหตุผลหนึ่งของความแตกต่างและความแตกแยกของมนุษยชาติ จากเหตุที่เมื่อผู้คนพบกันและไม่สามารถทำความเข้าใจกันได้ จึงทำให้พวกเขารู้สึกว่าเป็นคนแปลกหน้าต่อกัน

ซึ่งในการพบปะครั้งแรก เรามักไม่พูดกันในเรื่องที่เกี่ยวกับการเมือง เรื่องสถานที่แรกเกิด หรือเรื่องของบรรพบุรุษ แต่เมื่อมีคนพูดขึ้น สำเนียงที่เขาพูดจะทำให้เรารับรู้ได้ว่าเขาเป็นคนแปลกหน้าที่มาจากที่อื่น ใครที่เคยอาศัยอยู่ในเมืองที่มีผู้คนหลากหลายเชื้อชาติ ต้องเข้าใจถึงความรู้สึกแบบนี้เป็นแน่

ประโยชน์อันมากมายมหาศาลของภาษาสากลที่มีต่อมนุษยชาติ ที่ไม่ได้ถูกบังคับให้ใช้ในบ้านของตน แต่ใช้เป็นภาษาของชุมชนและภูมิภาค ที่อย่างน้อยนำมาใช้ในประเทศที่มีความหลากหลายทางภาษา นอกจากนั้นยังมีประโยชน์ทางด้านวิทยาศาสตร์ การค้า (สามารถต่อยอดไปได้อีกหลายสาขา ซึ่งข้าพเจ้าขอไม่ขยายความต่อ)

หากมีใครคิดพิจารณาเกี่ยวกับเรื่องนี้อย่างจริงจัง ผู้นั้นคงต้องเห็นด้วยอย่างแน่นอนว่าไม่มีเรื่องใดที่ใหญ่เกินตัว โดยถ้าเราสามารถนำภาษาสากล มาใช้ตามกรณีต่าง ๆ ที่กล่าวมา นั้นก็หมายความว่าความพยายามหรือการผลักดันในเรื่องนี้จะเป็นประโยชน์อย่างแน่นอน

สำหรับเรื่องที่ข้าพเจ้าจะนำเสนอให้ทุกท่านได้ทราบต่อไป เป็นเรื่องที่คิดว่าเป็นสิ่งที่ดีที่สุด และหวังว่าท่านผู้อ่านที่รักจะตั้งใจอ่านตั้งแต่ต้นจนจบ

---

ข้าพเจ้าขอไม่วิเคราะห์ถึงพยายามในการสร้างภาษาที่มีแนวคิดเดียวกัน แต่จะขอกล่าวเพียงว่าภาษาเหล่านั้นได้นำเสนอเพียงระบบการสื่อสารแบบย่อ ๆ หรือเป็นระบบลดความซับซ้อนของไวยากรณ์ และการสร้างศัพท์ที่คิดขึ้นมาเองแล้วนำมาแทนที่คำศัพท์ที่อยู่แล้วในภาษาปัจจุบัน

หากจัดภาษาที่ประดิษฐ์ขึ้นเป็นประเภท ประเภทแรก คือ ซับซ้อนและไม่สามารถนำไปใช้ได้จริง และความพยายามเหล่านั้นสุดท้ายก็ล้มเลิกไป ส่วนประเภทที่สอง ได้ถูกสร้างออกมาให้มีลักษณะที่เป็น "ภาษา" แต่ไม่มีความเป็น "สากล"

แม้ว่าผู้สร้างภาษาจะตั้งชื่อภาษา “ในทำนองว่าเป็นของทั้งโลก” อาจจะเพียงเพราะทั้งโลกใบนี้ไม่มีใครเลยที่สามารถเข้าใจภาษานั้นได้

สำหรับความเป็นภาษาของทั้งโลกก็น่าจะเป็นไปได้หากมีผู้หนึ่งเรียกอย่างนั้น ซึ่งภาษาที่อยู่ในโลกทั้งหมดสามารถที่จะเป็นของทั้งโลกได้ หากเขาต้องการที่จะเรียกแบบนั้น

เพราะว่าความพยายามเหล่านั้นเกิดจากความหวังอย่างลม ๆ แล้ง ๆ ที่ว่าโลกจะรับภาษาเหล่านั้นด้วยความยินดีและจะมีการอนุมัติรับอย่างเป็นทางการ และการตกลงเห็นด้วยอย่างเป็นเอกฉันท์ แบบนี้เองเป็นเรื่องที่ไม่น่าเป็นไปได้ที่สุด

เนื่องจากความไม่ใส่ใจของโลกการเมือง(ที่เป็นเรื่องปกติ) ที่ไม่สามารถทำให้เป็นจริงได้โดยไม่มีเงื่อนไขบางอย่าง และเพราะเหตุนี้จึงทำใหความพยายามทั้งหลายนั้น ล้มเหลวในที่สุด

เพราะว่าคนส่วนใหญ่ไม่สนใจในความพยายามเหล่านั้น ส่วนพวกที่สนใจก็พอมีอยู่บ้างแต่ยังคิดว่าเป็นเรื่องที่ไม่เข้าท่าหากจะเรียนภาษาที่ไม่มีใครเข้าใจนอกจากผู้ที่สร้างมันขึ้นมา ยังมีคนพูดกันในทำนองว่า “เมื่อคนทั้งโลกหรือคนจำนวนเป็นล้าน ๆ เรียนภาษานี้กัน เราก็จะเรียนภาษานั้นด้วย”

และสิ่งที่ดูเหมือนว่าน่าจะทำให้เกิดประโยชน์กับผู้ที่เรียนภาษานั้นก็ต่อเมื่อก่อนหน้านี้มีผู้เรียนภาษาเป็นจำนวนมาก แต่ถ้าไม่มีผู้ที่ยอมรับภาษาก็จะทำให้ภาษานั้นประสบกับความล้มเหลว

และหนึ่งในความพยายามล่าสุด ภาษาโวลาพึค (Volapük) กล่าวกันว่า มีจำนวนผู้เรียนเป็นจำนวนมาก นั้นก็แสดงให้เห็นว่าแนวคิดของภาษาสากลเป็นสิ่งที่น่าสนใจ แสดงให้เห็นว่ามีผู้คนที่มีความกระตือรือร้นและอุทิศตัวทุ่มเทโดยหวังว่าความพยายามนั้นจะทำประสบความสำเร็จ

หากแต่จำนวนของผู้ที่ทุ่มเทมาถึงจุดสูงสุดและหยุดลง ในขณะเดียวกันโลกที่มีความเผิกเฉยไม่ต้องการที่จะทุ่มเทให้กับภาษาที่นำไปใช้สื่อสารกับคนแค่เพียงจำนวนหนึ่ง ในที่สุดภาษานั้นก็จะมีชะตากรรมเช่นเดียวกับภาษาอื่นก่อนหน้า ที่ไม่บรรลุวัตถุประสงค์และหายไปในที่สุด

ข้าพเจ้านั้นครุ่นคิดในเรื่องภาษาสากลมานานแล้ว แต่ยังรู้สึกว่าไม่เชี่ยวชาญเท่ากับท่านผู้ที่ได้พยายามมาก่อนหน้า

ข้าพเจ้าได้กำหนดกรอบความคิดเอาไว้แล้วว่า นอกจากเรื่องนี้เรื่องเดียวข้าพเจ้าจะคิดถึงเพียงเรื่องที่ใผ่ฝันหรือเรื่องอื่นที่ไม่น่าคิด แต่มีแนวคิดที่ดูเหมือนจะเข้าท่า ๆ ที่มันผุดขึ้นมาราวกับเป็นผลมาจากเรื่องที่ไม่น่าคิดถึง

ที่เป็นเหมือนแรงพลักดันต่อเรื่องนี้และทำให้ข้าพเจ้าเริ่มที่จะทดลองสร้างและการนำภาษาไปใช้ ไม่ว่าอย่างไรข้าพเจ้าจะทำมันให้เป็นไปได้โดยมีอุปสรรคหรือไม่ก็ตาม

และดูเหมือนว่ามันเริ่มจะเป็นไปได้ ต่อไปนี้ข้าพเจ้าจะขอนำเสนอสิ่งที่ข้าพเจ้าได้สร้างขึ้นโดยใช้ระยะเวลาอันยาวนานต่อสาธารณะ

---


สิ่งที่เป็นประเด็นปัญหาและต้องหาทางแก้ไขมีดังนี้

1. ภาษานี้จะต้องง่ายโดยสามารถเรียนได้ผ่านทางการเล่นได้

2. ผู้ที่เรียนรู้ภาษาสามารถนำเอาภาษาไปใช้ติดต่อกับชาวต่างชาติได้โดยทันที โดยที่ไม่ว่าภาษานี้จะเป็นที่ยอมรับหรือมีมีผู้ใช้เป็นจำนวนมากหรือไม่ก็ตาม เนื่องมาจากโครงสร้างของภาษาตั้งแต่ต้นเหมาะที่จะเป็นเครื่องมือสื่อสารที่มีประสิทธิภาพระหว่างคนต่างชาติ

3. เพื่อให้มีเครื่องมือที่จะเอาชนะความเผิกเฉยของโลก และทำให้มีผู้คนเริ่มหันมาใช้ภาษานี้ให้เป็นภาษาที่มีชีวิตจริง ไม่ใช่ด้วยการใช้ภาษากับหนังสือสรุปหรือในบางโอกาส

ก่อนหน้านี้ มีหลายภาษาด้วยกันที่ได้ถูกนำเสนอภายใต้ชื่อ “ภาษาสากล” แต่ภาษาเหล่านั้นยังไม่สามารถแก้ปัญหาที่กล่าวมาได้เลย

นอกจากสามประเด็นปัญหาที่ได้กล่าวมาแล้วข้างต้น ข้าพเจ้ายังต้องแก้ไขปัญหาอื่น ๆ อีกมากมายหลายปัญหา แต่ปัญหาที่ว่านั้น ยังไม่ใช่ปัญหาหลัก ซึ่งยังไม่ขอกล่าวที่นี่

ก่อนที่ข้าพเจ้าจะอธิบายเกี่ยวกับการแก้ไขปัญหาที่กล่าวไป ข้าพเจ้าขอร้องท่านผู้อ่านได้กรุณาพิจารณาถึงความหมายของปัญหา และขอให้พิจารณาถึงวิธีการแก้ปัญหาของข้าพเจ้าว่ามันแก้ได้ง่ายทีเดียว

ข้าพเจ้าขอร้องเพียงเพราะข้าพเจ้าทราบว่าหากผู้คนพิจารณาต่อสิ่งใดสิ่งหนึ่งด้วยความเคารพมากเท่าใด สิ่งนั้นก็จะเป็นสิ่งที่ดูว่าจะซับซ้อน ลุ่มลึกและเข้าใจได้ยากมากเท่านั้น

ผู้ที่กำลังมองหนังสือเรียนเล่มเล็ก ๆ เล่มนี้ ที่มีการอธิบายกฎเกณฑ์ต่าง ๆ ที่ทุกคนเข้าใจได้ง่าย อาจจะมองเรื่องนี้ด้วยความแคลงใจ

ในระหว่างที่จะไปถึงความกระฉับ เรียบง่าย  การนำเสนอในแต่ละส่วนจากสิ่งที่ซับซ้อนที่มันได้เกิดขึ้น มาสู่รูปแบบที่ง่ายที่สุด ซึ่งจะนำเสนอส่วนที่ยากที่สุดของสิ่งที่ข้าพเจ้าทำ

# I

ข้าพเจ้าแก้ปัญหาข้อแรกด้วยวิธีการดังต่อไปนี้

ก) ข้าพเจ้าทำให้ระบบไวยากรณ์ง่ายขึ้นอย่างเหลือเชื่อ และจากส่วนหนึ่งของภาษาที่มีอยู่ เพื่อที่เราจะจำมันได้ง่าย และอีกส่วนหนึ่งคือไม่ได้ทำให้ความกระจ่าง ความชัดเจน และความยืดหยุ่นทางภาษาหายไป ท่านสามารถเรียนไวยากรณ์ทั้งหมดของภาษานี้ภายใน  1 ชั่วโมง  การทำให้ภาษามีไวยากรณ์ง่ายนั้นก็เป็นเรื่องที่ชัดเจนอยู่แล้ว

ข) ข้าพเจ้าได้สร้างหลักของ***การสร้างคำ***เป็นสิ่งที่ข้าพเจ้านำวิชาเศรษฐศาสตร์เข้ามาสิ่งเกี่ยวข้องกับเรื่องของจำนวนคำที่จะต้องเรียน โดยจะไม่ทำให้ความร่ำรวยทางภาษาหายไป แต่ตรงกันข้ามเป็นการสร้างภาษา ต้องขอบใจความสามารถในการสร้างคำและการแสดงออกที่บ่งชี้แตกต่างที่มาจากความคิดด้วยคำหนึ่งคำ นั้นเป็นการสร้างภาษาให้ร่ำรวยขึ้นมากกว่าภาษาทั่วไป สิ่งนั้นเกิดจากการที่ข้าพเจ้าใช้คำปัจจัย  (พยางค์เติมหน้า) และคำอุปสรรค (พยางค์เติมหลัง) ด้วยคำเหล่านี้เราสามารถนำมาสร้างคำมากมายหลายคำ ซึ่งเราไม่จำเป็นจะต้องเรียนเพิ่มอีก (เพื่อความสะดวกในการเรียนคำปัจจัยและคำอุปสรรค ข้าพเจ้าได้ให้ความหมายของคำในพจนานุกรมรวมอยู่กับคำปกติ)

1) คำอุปสรรค “mal” ให้ความหมายสิ่งที่ตรงข้าม หากเรารู้คำว่า “bon<small>,</small>a” (ดี) ฉะนั้นเราก็สามารถสร้างคำว่า “mal<small>,</small>bon<small>,</small>a” (ชั่ว, เลว) ได้ และด้วยวิธีการสร้างคำอย่างนี้ก็เพียงพอแล้ว alta (สูง) — mal<small>,</small>alt<small>,</small>a (เตี้ย); estim<small>,</small>i (เคารพ) — mal<small>,</small>estim<small>,</small>i (ดูหมิ่น) นั้นเป็นเหมือนการปลดปล่อยเราจากการเรียนคำศัพท์ที่มากมาย ตัวอย่าง “mal<small>,</small>mol<small>,</small>a” (นิ่ม) เราก็จะรู้ “mol<small>,</small>a” (แข็ง)  mal<small>,</small>varm<small>,</small>a (เย็น), mal<small>,</small>nov<small>,</small>a (เก่า), mal<small>,</small>pur<small>,</small>a (สกปรก), mal<small>,</small>proksim<small>,</small>a (ไกล), mal<small>,</small>riĉ<small>,</small>a (จน), mal<small>,</small>lum<small>,</small>o (มืด), mal<small>,</small>honor<small>,</small>o (ไร้เกียรติ), mal<small>,</small>supr<small>,</small>e (ข้างล่าง), mal<small>,</small>am<small>,</small>i (เกลียด), mal<small>,</small>ben<small>,</small>i (สาปแช่ง)

2) คำปัจจัย “in”  ให้ความหมายถึงเพศหญิง หากเรารู้คำ “frat<small>,</small>o” (พี่ชาย, น้องชาย) เราก็สามารถสร้างคำ “frat<small>,</small>in<small>,</small>o” (พี่สาว, น้องสาว) ได้ด้วยตัวเอง ตัวอย่างคำอื่น เช่น patr<small>,</small>o (พ่อ) - patr<small>,</small>in<small>,</small>o (แม่) แล้วเช่นเดียวกับคำต่อไปนี้ av<small>,</small>in<small>,</small>o (ย่า, ยาย), fil<small>,</small>in<small>,</small>o (ลูกสาว), fianĉ<small>,</small>in<small>,</small>o (หญิงคู่มั่น), knab<small>,</small>in<small>,</small>o (เด็กหญิง), kok<small>,</small>in<small>,</small>o (ไก่ตัวเมีย), bov<small>,</small>in<small>,</small>o (วัวตัวเมีย)

3) คำปัจจัย “il”  ให้ความหมายถึงอุปกรณ์เพื่อทำบางอย่าง ตัวอย่างเช่น  tranĉ<small>,</small>i (ตัด (ด้วยมีด) — tranĉ<small>,</small>il<small>,</small>o (มีด) ตัวอย่างคำอื่น komb<small>,</small>il<small>,</small>o (หวี), hak<small>,</small>il<small>,</small>o (ขวาน), sonor<small>,</small>il<small>,</small>o (ระฆัง), plug<small>,</small>il<small>,</small>o (คันไถ), glit<small>,</small>il<small>,</small>o (รองเท้าสกี) และนอกจากนี้ยังมีคำอุปสรรค คำปัจจัยอื่นอีก ซึ่งทำหน้าที่เหมือนกัน

นอกจากนี้ข้าพเจ้าได้ออกกฎวิธีการมาอีกหนึ่งข้อคือคำจากภาษาอื่น ๆ ถือว่าเป็นคำใช้กันแพร่หลายจนถือว่าเป็นคำสากลจะนำมาใช้ในภาษานี้ได้โดยอักขรวิธีไม่เปลี่ยนแปลง นั้นจึงทำให้การเรียนคำศัพท์ในภาษาสากลนี้ไม่เป็นเรื่องหนักหนามาก ตัวอย่างเช่น

> lokomotivo, redakcio, telegrafo, nervo, temperaturo, centro, formo, publiko, platino, botaniko, figuro, vagono, komedio, ekspluati, deklami, advokato, doktoro, teatro k. t. p., k. t. p.

> locomotive, newsroom, telegraph, nerve, temperature, center, form, public, platinum, botany, figure, wagon, comedy, exploit, recite, lawyer, doctor, theater

> locomotive, salle de rédaction, télégraphe, nerf, température, centre, forme, public, platine, botanique, figure, wagon, comédie, exploit, réciter, avocat, médecin, théâtre

> Lokomotive, Nachrichtenredaktion, Telegraph, Nerv, Temperatur, Zentrum, Form, Publikum, Platin, Botanik, Figur, Wagen, Komödie, Exploit, rezitieren, Anwalt, Arzt, Theater

ด้วยวิธีที่อธิบายไปกับตัวอย่างของภาษาที่แสดงตัวอย่างแล้วนี้ จะทำให้เห็นว่าภาษานี้เป็นภาษาง่าย สิ่งที่จำเป็นจะต้องเรียนนั้นก็คือการเรียนคำศัพท์ที่ไม่มาก พร้อมกับกฎเกณฑ์ที่ไม่ใช่สิ่งซับซ้อนยุ่งยากจนปวดหัว จนผู้เรียนเองยังสามารถสร้างคำ ประโยค สำนวนที่จำเป็น ๆ ได้ง่ายอีกด้วย

นอกจากจำนวนคำศัพท์ที่ไม่มาก ซึ่งจะแนบอยู่ในหน้าท้าย ๆ ของหนังสือเล่มนี้ จะทำให้ท่านรู้สึกได้ว่าภาษานี้มันง่ายมาก ๆ สำหรับคนที่พอจะมีความรู้เกี่ยวกับภาษาอื่นอยู่บ้าง

การเรียนภาษานี้ทั้งหมดสำหรับทุกคนจึงไม่จำเป็นต้องใช้เวลาเป็นปี ๆ เหมือนเปรียบเทียบกับภาษาอื่น แต่เพียงแต่ไม่กี่วัน

ซึ่งท่านสามารถพิสูจน์ได้จากบท บทเรียนฉบับสมบูรณ์ ที่อยู่ในหนังสือเล่มนี้


# II

ข้าพเจ้าแก้ปัญหาข้อที่สองด้วยวิธีการดังต่อไปนี้

ก) ข้าพเจ้าได้แสดงส่วนประกอบของคำ หมายความว่าคำในภาษานี้จะถูกสร้างจากคำที่อยู่ในกฎไวยากรณ์ต่าง ๆ จะไม่มีการเปลี่ยนแปลงรูป

หากท่านลองอ่านหนังสือที่เขียนในภาษาของข้าพเจ้า ท่านจะพบว่าคำศัพท์แต่ละคำจะอยู่ในรูปเดิมไม่เปลี่ยนแปลง และด้วยรูปแบบนี้ท่านจะพบได้ในพจนานุกรม

และส่วนที่เกี่ยวกับไวยากรณ์ที่ไม่ความเกี่ยวข้องกับคำจะนำมารวมกับคำที่ไม่มีการเปลี่ยนแปลงรูป

สำหรับโครงสร้างของภาษาอย่างอาจนี้เป็นสิ่งแปลกสำหรับชาวยุโรป การทำให้คุ้นเคยคงเป็นเรื่องยาก ด้วยเหตุนี้ข้าพเจ้าจึงพยายามทำให้รูปแบบคำของภาษาเข้ากันได้กับภาษายุโรปภาษาต่าง ๆ ถ้าหากมีใครเรียนภาษานี้ตามหนังสือเรียน โดยที่ไม่อ่านคำนำ (ซึ่งก็ไม่จำเป็นมากนัก) เขาอาจจะไม่มีความเห็นเลยว่ามีบางอย่างที่แตกต่างจากภาษาแม่ของเขา

ตัวอย่างเช่น ที่มาของคำว่า “fratino” ประกอบจากคำย่อย 3 คำ คือ  frat (พี่ชาย, น้องชาย), in (เพศหญิง), o (สิ่งที่เกิดขึ้น, มีอยู่, คำนาม) (— สิ่งที่มีอยู่เป็นพี่หรือน้องเพศหญิง = พี่สาว, น้องสาว) โดย “o” บ่งชี้ว่าเป็นคำนามที่เป็นกรรตุการก ซึ่งก็คือ  frat<small>,</small>o และเพื่อแสดงเพศหญิงเราจะแทรก “in” ดังนั้นจึงเป็น fratino — frat<small>,</small>in<small>,</small>o

และการใช้เครื่องหมายขีดเล็ก ( <small>,</small> )

ด้วยเครื่องหมายแสดงส่วนประกอบของคำจะเป็นส่วนที่ช่วยผู้เรียน ซึ่งอาจจะไม่ต้องรู้จักกับตัวลงท้าย คำอุปสรรค หรือปัจจัย แต่ส่วนประกอบเหล่านั้นก็คือคำที่ให้ความหมายที่ชัดเจนอยู่แล้ว ไม่ว่ามันจะไปปรากฏที่ข้างหน้าหรือข้างท้ายของคำ หรือเป็นคำเดี่ยว ซึ่งทุก ๆ คำสามารถที่จะทำหน้าที่เป็นรากคำหรือเป็นส่วนที่ให้ความหมายทางกฎไวยากณ์ได้

และผลลัพท์ที่เกิดจากวิธีการสร้างของภาษานี้ ซึ่งทุกคำที่ท่านเขียนในภาษาสากลนี้จะมีผู้ที่สามารถอ่านเข้าใจได้ในทันทีหลังจากนี้ หรืออาจจะด้วยหนังสือเรียน หรือไม่มีเลยก็ได้ แม้ว่ายังไม่รู้จักภาษานี้มาก่อนก็ตาม โดยข้าพเจ้าขออธิบายอย่างนี้ คือ

สมมติว่าข้าพเจ้าเคยอยู่ที่ประเทศรัสเซียโดยที่ไม่รู้ภาษารัสเซียเลยสักคำ และข้าพเจ้าต้องการความช่วยเหลือบางอย่าง ข้าพเจ้าก็เขียนภาษาสากลนี้ลงบนกระดาษว่า

> Mi ne sci<small>,</small>as, kie mi las<small>,</small>is mi<small>,</small>a<small>,</small>n baston<small>,</small>o<small>,</small>n; ĉu vi ĝi<small>,</small>n ne vid<small>,</small>is?

ข้าพเจ้ามอบพจนานุกรมภาษาสากล-รัสเซีย ให้กับผู้สนทนา และข้าพเจ้าแสดงคำอธิบายของพจนานุกรมที่กล่าวว่า

> ทุกสิ่งที่เขียนด้วยภาษาสากลนี้ ท่านสามารถหาความหมายของคำต่าง ๆ ด้วยพนานุกรมเล่มนี้ คำศัพท์ที่ให้ความหมายจะเขียนอยู่ด้วยกัน แต่จะแบ่งด้วยสัญลักษณ์ขีดเล็ก ๆ ตัวอย่าง   frat<small>,</small>in<small>,</small>o  คำนี้จะให้ความหมาย  1 ความหมาย แต่ประกอบด้วย 3 คำย่อย ซึ่งท่านจะต้องค้นหาแยกกัน

หากผู้สนทนาไม่เคยได้ยินเรื่องภาษาสากลนี้มาก่อน ในตอนแรกเขาอาจะงง ๆ กับเราเป็นได้ แต่เมื่อเขาได้หยิบกระดาษใบนั้นและได้ค้นหาคำศัพท์ตามคำอธิบาย เขาก็จะเข้าใจว่า

  <pre>

  Mi ข้าพเจ้า, ดิฉัน
  ne ไม่
          / sci รู้
  sci<small>,</small>as <
          \ as แสดงกริยาปัจจุบันกาล
  kie ที่ไหน
  mi ข้าพเจ้า, ดิฉัน
        	/ las ทิ้ง, ปล่อย
  las<small>,</small>is <
        	\ is  แสดงกริยาอดีตกาล
  la คำนำหน้านามชี้เฉพาะ
                / baston ท่อนไม้
  baston<small>,</small>o<small>,</small>n; < -- o แสดงคำนาม
                \ n แสดงกรรม
  ĉu แสดงคำถามใช่หรือไม่, ไหม
  vi ท่าน
        / ĝi มัน
  ĝi<small>,</small>n <
        \ n  แสดงกรรม
  ne ไม่
            / vid เห็น
  vid<small>,</small>is? <
            \  is แสดงกริยาอดีตกาล
  </pre>


ด้วยวิธีการเช่นนี้ชาวรัสเซียคนนั้นจะเข้าใจในสิ่งที่ท่านต้องการจะสื่อสารเป็นแน่

หากเขาต้องการตอบข้าพเจ้า ข้าพเจ้าก็จะให้พจนานุกรมภาษารัสเซีย-สากลซึ่งมีคำนำว่า

> หากท่านประสงค์จะเขียนภาษาสากลนี้ ให้ค้นหาคำต่าง ๆ และค้นหาตัวลงท้ายที่แสดงกฎทางไวยากรณ์ในภาคผนวกส่วนของคำพูด

เนื่องจากในภาคผนวกเหมือนอย่างหนังสือเรียนที่ในบท**ส่วนของคำพูด**ที่จะมีแค่ไม่กี่หน้า และก็ทำให้การค้นหาไม่ใช้เวลานานจนเกินไปมากกว่าการค้นหาคำศัพท์

ทีนี้ข้าพเจ้าจะมาอธิบายว่าสิ่งที่ดูว่าความเรียบง่ายไม่ซับซ้อนนี้สำคัญอย่างไรในทางปฏิบัติ

เป็นที่รู้กันดีว่าภาษาสำหรับบางคนที่ไม่ได้เป็นเจ้าของภาษานั้น เป็นไปได้ยากที่สามารถจะทำความเข้าใจได้แม้ด้วยพจนานุกรมที่ดีที่สุด  เพราะว่าการที่จะสามารถใช้พจนานุกรมของภาษาใดภาษาหนึ่ง ผู้นั้นต้องมีความรู้อยู่บ้างไม่มากก็น้อยมาก่อนหน้า

สำหรับการค้นหาคำ เราจะต้องรู้รูปพื้นฐานของคำ และในระหว่างการสนทนาการใช้คำเหล่านั้นก็จะถูกผันไปตามกฎทางไวยากรณ์ ซึ่งรูปแบบของคำจะเปลี่ยนไป อาจจะผสมอยู้กับคำอุปสรรคหรือคำปัจจัยต่าง ๆ

ท่านอาจจะไม่สามารถใช้พจนานุกรมในการค้นหาคำศัพท์ก็เป็นได้ หรือถ้าหากท่านพบคำพร้อมกับความหมาย แต่ท่านก็คงจะไม่สามารถเข้าใจความหมายของประโยคนั้น ๆ ได้เลย

ตัวอย่างถ้าข้าพเจ้าเขียนเป็นภาษาเยอรมัน

> Ich weiss nicht wo ich meinen Stock gelassen habe; haben sie ihn nicht gesehen

และเมื่อเข้าค้นหาความหมายเลยโดยไม่รู้ภาษานั้นมาก่อน

ข้าพเจ้า-สีขาว-ไม่-ที่ไหน-ข้าพเจ้า-ค่าเฉลี่ย-ชั้น-ใจเย็น-มี; เพื่อที่จะมี-ท่าน-เขา-ไม่-เห็น

จะเห็นได้ว่าพจนานุกรมของภาษาต่าง ๆ นั้นมีคำศัพท์อยู่มากและการค้นหาคำหนึ่งไปอีกคำหนึ่งเป็นเรื่องที่เหน็ดเหนื่อย แต่สำหรับพจนานุกรมภาษาสากลที่มีระบบแบ่งส่วนประกอบของคำจึงทำให้พจนานุกรมมีขนาดเล็กและใช้ได้อย่างสะดวก

และจะเห็นได้ว่าคำแต่ละคำในพจนานุกรมมีการให้ความหมายของคำคำหนึ่งไว้มาก ซึ่งเราเองที่จะต้องเลือกความหมายที่ถูกต้องเอง

และท่านลองนึกดูว่าหากมีภาษาที่มีไวยากรณ์ที่เรียบง่ายและความหมายของคำศัพท์แต่ละคำมีความแน่นอน

และในกรณีที่มีผู้อ่านจดหมายของท่านโดยใช้พจนานุกรมช่วย อาจจะเป็นเรื่องจำเป็นที่เขาไม่เรียนเพียงเรื่องไวยากรณ์อย่างเดียว

แต่เขาต้องมีประสบการณ์ทางภาษามาพอสมควร เพื่อที่เขาจะสามารถแยกรากของคำศัพท์ได้ว่ามีการเปลี่ยนแปลงทางไวยากรณ์อย่างไร

นั้นก็คือประโยชน์ที่แท้จริงของภาษานั้นจะขึ้นอยู่กับผู้ที่ใช้ภาษา และการขาดสิ่งนี้ก็เป็นสิ่งที่สูญเปล่า

เพราะว่าหากเรื่องนี้อยู่ในเหตุการณ์ที่เราถามผู้ร่วมทางในขบวนรถไฟว่า “เราจะหยุดดกันที่สถานีนี้นานเท่าไหร่” ท่านคงไม่แนะนำให้เขาไปเรียนไวยากรณ์มาก่อนการถามแน่

แต่สำหรับภาษาสากลนี้ท่านสามารถเป็นผู้ที่เข้าใจภาษานี้ได้ไม่ว่าจะเป็นชนชาติใด แม่ว่าท่านจะพูดภาษานี้ไม่ได้หรือไม่รู้จักภาษานี้มาก่อน

นอกจากนี้หนังสื่อทุกเล่มที่เขียนด้วยภาษาสากล ทุกคนสามารถอ่านได้ด้วยการใช้เพียงพจนานุกรมโดยไม่จำเป็นต้องมีการเตรียมตัวหรือไม่ต้องอ่านคำนำหรือคำอธิบายการใช้พจนานุกรม

และสำหรับผู้ที่มีไหวพริบ  ซึ่งข้าพเจ้าจะอธิบายต่อในด้านล่าง พวกเขาใช้พจนานุกรมแต่เพียงนิดหน่อยเท่านั้น

ลองนึกดูว่าถ้าท่านอยากเขียนจดหมายไปให้คนที่อยู่ประเทศสเปน แน่นอนท่านไม่รู้ภาษาสเปน และเขาก็ไม่รู้ภาษาของท่าน ท่านอาจเกิดคำถามว่าเขารู้หรือเคยเรียนภาษาสากลนี้มาก่อนไหม แต่ท่านก็ยังจะเขียนหาเขาด้วยความคิดที่ว่าเขาจะเข้าใจสิ่งที่ท่านเขียนเป็นแน่

แต่ด้วยลักษณะของ**ระบบแบ่งส่วนประกอบของคำ**ทำให้พจนานุกรมสำหรับการใช้ภาษาในชีวิตประจำวันไม่ว่าจะสำหรับภาษาใด (ซึ่งท่านจะได้เห็นในหน้าท้าย) ที่มีขนาดเพียงแค่แผ่นเดียว* และราคาอาจจะไม่ถึงบาท ที่สามารถใส่ลงในซองจดหมายได้อย่างสบาย

นั้นหมายความว่าท่านเพียงแค่เขียนจดหมายในภาษาสากลนี้และแนบพจนานุกรมไปด้วย

เมื่อชาวสเปนได้อ่านก็สามารถที่จะทำความเข้าใจจดหมายของท่านได้ ด้วยการใช้พจนานุกรม แต่พจนานุกรมนี้ไม่ได้เป็นเพียงแค่เครื่องมือถอดรหัส แต่ยังแสดงถึงระบบ/วิธีการของภาษาอีกด้วย

ด้วยวิธีการสร้างคำนี้เองที่ทำให้เราสามารถใช้พจนานุกรมเล็ก ๆ นี้ สำหรับการเขียนเรื่องราวในที่จำเป็นชีวิตประจำวัน

แต่สำหรับคำศัพท์ที่พบไม่บ่อยนัก เช่น คำศัพท์เฉพาะทางหรือคำศัพ์ภาษาต่างประเทศ ทีบางคนอาจจะคุ้นหู เช่น “tobacco”  “theatre” “fabric” ซึ่งจะไม่มีในพจนานุกรมเล่มนี้

ดังนั้นหากท่านต้องใช้คำนั้นจริง ๆ และถ้าแก้ไขด้วยการหาคำอื่นมาแทนหรืออธิบายเป็นประโยคไม่ได้ ทางเดียวคือจะต้องใช้พจนานุกรมฉบับสมบูรณ์ ซึ่งท่านไม่จำเป็นที่จะต้องส่งไปให้เขา ท่านเพียงแค่เขียนคำแปลไว้ข้าง ๆ คำศัพท์เท่านั้นเอง

ข) ต่อจากนั้น ด้วยวิธีการสร้างคำที่ได้อธิบายไป ข้าพเจ้าสามารถนำเอาไปใช้สื่อสารกับใครก็ได้ที่ข้าพเจ้าต้องการ

แต่สิ่งเดียวคือความไม่สะดวกที่เราจะต้องคอยจนกว่าคู่สนทนาจะวิเคราะห์สิ่งที่ข้าพเจ้าเขียนไป และวิธีการขจัดเสียงหล่านี้ (อย่างน้อยก็กับผู้ที่มีความรู้) ข้าพเจ้าจะทำตามต่อไปนี้

ข้าพเจ้าไม่ได้เรียบเรียงพจนานุกรมตามอำเภอใจ แต่ได้นำคำศัพท์ที่น่าจะเป็นที่รู้จักกันทั่วโลก อย่างตัวอย่างคำศัพท์จากภาษาต่างประเทศหรือคำศัพท์เฉพาะทาง

ซึ่งข้าพเจ้านำคำเหล่านั้นมาโดยไม่ได้มีการปรับเปลี่ยนอะไร สำหรับคำที่ออกเสียงไม่เหมือนกันในแต่ละภาษา ก็จะนำเอาคำศัพท์จากภาษาหลัก ๆ ในทวีปยุโรป 2 หรือ 3 ภาษาหรือคำที่มาจากแหล่งภาษาเดียวแต่เป็นที่นิยมใช้กันในหลายชนชาติ

ในกรณีนี้ถ้าหากคำที่นำมาออกเสียงไม่เหมือนกัน ข้าพเจ้าพยายามหาคำที่มีความหมายใกล้เคียงหรือเป็นคำที่พบไม่บ่อย

แต่จะต้องเป็นที่รู้จักในชาติที่เป็นหลัก (ตัวอย่างเช่น คำว่า “ใกล้” ในภาษาอื่น ๆ นั้น ออกเสียงต่างกันไป แต่ข้าพเจ้านำคำนี้มาจากภาษาละติน “proximus” (ใกล้ที่สุด) ซึ่งเราจะเห็นว่าคำนี้มีการนำมาใช้ในภาษาหลัก ๆ แต่อาจจะถูกดัดแปลงไปบ้าง

และเมื่อข้าพเจ้าใช้คำ “proksim” ซึ่งมีความหมายว่า “ใกล้” ผู้ที่มีความรู้ก็พอที่จะสามารถเข้าใจความหมายได้

ในกรณีอื่น ๆ ข้าพเจ้านำคำศัพท์มาจากภาษาละติน ซึ่งเป็นเสมือนภาษาสากลลำดับสอง

ข้าพเจ้าขอไม่กล่าวเพิ่มเติมเกี่ยวกับกฎเกณฑ์นี้ที่นี่ ที่ซึ่งอาจจะมีในกรณีพิเศษ ตัวอย่างเช่น คำพ้องเสียง การเปลี่ยนรูปของคำให้ง่ายขึ้น และอื่น ๆ

และด้วยวิธีที่กล่าวไปทั้งหมดนี้ การสื่อสารกับชาวยุโรปที่มีความรู้ในระดับปานกลาง ผู้ซึ่งไม่เคยเรียนภาษาสากลนี้ ข้าพเจ้ามั่นใจว่าเขาไม่เพียงจะเข้าใจข้าพเจ้า แต่แม้การใช้พจนานุกรมค้นหาคำศัพท์ก็ใช้เวลาไม่มากนักกับคำที่เขาไม่แน่ใจในความหมายก็เท่านั้น

และนี่คือภาษาสากล สำหรับให้ท่านผู้อ่านได้พิสูจน์


# III

ตอนนี้ข้าพเจ้าได้อธิบายลักษณะของภาษาสากลเป็นที่เรียบร้อยแล้ว และได้กล่าวถึงประโยชน์จากการศึกษานี้ และได้พิสูจน์ว่าความสำเร็จนั้นไม่ได้มาจากชื่อที่มีคำว่า "สากล"

แม้ว่าภาษานี้จะไม่ถูกนำมาใช้ทั่วไป แต่ก็ทำให้ทุกคนที่ได้เรียนรู้มันมีโอกาสที่ชาวต่างชาติจะเข้าใจได้ ถ้าเพียงแค่พวกเขาอ่านออกเขียนได้

แต่ภาษาของข้าพเจ้านี้ยังมีด้านอื่นอีก ไม่ใช่ในด้านการสื่อสารระหว่างประเทศ แต่เป็นด้านที่เรียกว่าสากล ที่มุ่งหวังให้ผู้คนที่ได้รับการศึกษาสามารถนำไปเรียนรู้

<การหวังพึ่งความช่วยเหลือจากสาธารณะชนในรูปแบบนี้ ย่อมเป็นการสร้างจากรากฐานที่ทุรกันดาร(เปล่าเลย) แทนที่จะอยู่บนรากฐานในจินตนาการ>

คนส่วนใหญ่มักจะไม่ต้องการช่วยเหลือใคร เขามักจะทำให้ตนเองพึ่งพอใจเท่านั้น

และด้วยเหตุนี้ ข้าพเจ้าจึงขอพยายามทำตามความสามารถของข้าพเจ้าอย่างเต็มที่ที่สุดเพื่อจะได้บรรลุวัตถุประสงค์ โดยไม่ได้พึ่งการช่วยเหลือจากผู้อื่น และหนึ่งในแผนการของข้าพเจ้าคือ "การโหวตสากล"

ถ้าท่านผู้อ่านได้พิจารณาข้อความด้านบนแล้วนั้น ท่านสามารถสรุปได้ว่า ในทางปฏิบัติแล้วภาษาสากลนี้เป็นสิ่งที่มีประโยชน์ และมีประโยชน์กับผู้เรียนภาษานี้โดยอาจจะมีข้อจำกัดบางประการที่อาจจะต้องพบเจอ

ในความคิดเห็นของข้าพเจ้าแล้ว ข้าพเจ้าต้องการให้คนทั้งหลายใช้ภาษานี้ แต่กระนั้นเองข้าพเจ้าอยากเห็นความพร้อมมากกว่านี้ ก่อนการคาดเดาของข้าพเจ้า

ข้าพเจ้าหวังว่าในเพียงแค่ในตอนเริ่มต้นนี้จะมีผู้เห็นว่าภาษานี้น่าเรียน และอีกในด้านหนึ่งนั้นจะไม่มีใครเสียเวลาไปเลยแม้แต่ชั่วโมงเดียว

ท่านผู้อ่านส่วนใหญ่อาจจะไม่สนใจในข้อเสนอของข้าพเจ้า หรืออาจจะมีความสงสัยว่าภาษานี้มีประโยชน์จริงหรือไม่  หรืออาจจะมีสิ่งที่ "ทำลายความกล้า" ในการเรียนรู้นั้น โดยกลัวว่าพวกเขาอาจถูกขนานนามว่า "พวกนักฝัน” ซึ่งเป็นคำดูถูกที่น่ากลัว ถ้าอย่างนั้น จะต้องทำอย่างไรเพื่อกำจัดความไม่แยแสและลังเลใจแล้วให้มีความเชี่ยวชาญในภาษาสากล ถ้าเราลองจินตนาการดูแล้วลองมองหาช่วงเวลาหนึ่งในจิตใจของผู้ที่ไม่แยแสเหล่านี้ เราควรพบว่าความคิดของพวกเขาอยู่ในรูปแบบต่อไปนี้

โดยหลักการแล้วไม่มีใครต่อต้านการนำเสนอของภาษาสากลนี้ ตรงกันข้ามทุกคนได้ให้การอนุญาตการนำเสนอนี้ เพียงแต่ทุกคนต้องการเห็นผู้คนจำนวนมาก ๆ ที่สามารถใช้ภาษานี้ได้ โดยต้องปราศจาก "การเรียนรู้ที่ใช้เวลาเป็นจำนวนมากจนเหนื่อย"  และในตอนนั้นเอง แม้แต่ผู้ที่ไม่แยแสมากที่สุดก็ยังต้องการที่จะเรียนรู้ เพราะการหลีกเลี่ยงการเรียนรู้สิ่งที่จำเป็นจำนวนเล็กน้อยกับภาษาที่มีคุณสมบัติอันมีค่าดังกล่าว และเหนือสิ่งอื่นใด หากท่านละเลยสิ่งที่ผู้มีการศึกษาทุกคนถือว่าเป็นสิ่งที่ดี นั้นเป็นความเขลาของท่านเท่านั้นเอง

สำหรับการเตรียมภาษาให้พร้อมต่อการนำไปใช้แบบรวดเร็ว โดยที่ไม่มีใครเรียนรู้มาก่อนนั้น และได้พบว่ามีผู้คนรู้ภาษานี้อยู่แล้ว หรือเป็นผู้ที่กำลังเริ่มเรียน หากเป็นเช่นนั้นเราต้องมาดูในวิธีการต่อไป แน่นอนอยู่แล้วว่าหนังสือเล่มนี้มีการวางขายอยู่ในหลาย ๆ ประเทศ และมีผู้คนซื้อไปเป็นจำนวนมาก ข้าพเจ้าจะไม่ขอร้องต่อผู้อ่านกับการใช้เวลา แรงกาย หรือเงินทอง ที่จะทำสิ่งนี้ให้บรรลุผล แต่ข้าพเจ้าขอเพียงแค่ท่านผู้อ่านที่รัก ขอให้ท่านหยิบปากกาแล้ว กรุณาช่วยเขียน "Promes<small>,</small>o" (ที่อยู่ด้านล่าง) จากนั้นกรุณาส่งมายังข้าพเจ้าที่ Dr. Esperanto, c/o Dr. L. Samenhof, Warsaw, Russ-Poland สำหรับการเขียนนี้มีคำสัญญาดังนี้

> Mi, sub<small>,</small>skrib<small>,</small>it<small>,</small>a, promes<small>,</small>as el<small>,</small>lern<small>,</small>i la propon<small>,</small>it<small>,</small>a<small>,</small>n de d-ro Esperanto lingv<small>,</small>o<small>,</small>n inter<small>,</small>naci<small>,</small>a<small>,</small>n, se est<small>,</small>os montr<small>,</small>it<small>,</small>a, ke dek milion<small>,</small>o<small>,</small>j person<small>,</small>o<small>,</small>j don<small>,</small>is publik<small>,</small>e tia<small>,</small>n sama<small>,</small>n promes<small>,</small>o<small>,</small>n.

แปลได้ว่า

> "ข้าพเจ้าขอลงนามในคำสัญาว่าจะเรียนภาษาสากลของ หมอเอสเปรันโต โดยถ้ามีคนสัญญาอย่างเดียวกันนี้สิบล้านคน"

หรือหากท่านเห็นเป็นอย่างอื่น ขอให้ท่านขีดฆ่าคำสัญญาแล้วให้เขียน "kontraŭ" (ไม่เห็นด้วย) ตรงด้านล่าง แต่หากท่านประสงค์จะเรียนภาษานี้โดยไม่ขึ้นอยู่กับเงื่อนไขของคำสัญญา ขอให้ท่านขีดฆ่าข้อความท้ายสุดแล้วให้เขียน "sen<small>,</small>kondiĉ<small>,</small>e" (ปราศจากเงื่อนไข)

ด้านหลังของคำสัญญาขอให้ท่านเขียนชื่อและที่อยู่ สำหรับการลงนามในสัญญานี้โดยไม่ถือเป็นภาระผูกพันกับท่านที่ลงนาม และไม่มีความผูกมัดใด ๆ ทั้งปวง เพียงแค่สัญญาว่าจะต้องเรียนภาษา เมื่อมีคนอื่นอีกสิบล้านคนที่สัญญาเช่นเดียวกัน เมื่อถึงเวลานั้นก็จะไม่มีการพูดถึง “การเสียสละ” ทุกคนก็จะพร้อมที่จะเรียนภาษาโดยไม่ต้องลงนามในสัญญาใด ๆ

และสำหรับท่านที่ลงนามใน "Promes<small>,</small>o<small>,</small>" ไม่มีอะไรจะเป็นการรบกวนท่านนอกจากการหยิบปากกา ซึ่งท่านที่ลงนามนั้นจะเป็นผู้ที่ทำให้แนวคิดของภาษาสากลเป็นจริงเร็วยิ่งขึ้น เมื่อจำนวนของผู้ที่สัญญาว่าจะเรียนภาษาถึงสิบล้านคน และรายชื่อนั้นได้มีการนำเสนอต่อสาธารณะ คำถามเกี่ยวกับภาษาสากลจะได้รับการตอบไปโดยปริยาย

ไม่มีสิ่งใดที่จะขัดขวางให้สหายหรือคนที่รู้จักของท่านลงนามในคำสัญญา และการลงนามนั้นก็เป็นสิ่งที่บ่งบอกว่าสิ่งนี้เป็นเรื่องสำคัญและเป็นประโชยน์สำหรับผู้คนทั้งหลาย

และโดยเฉพาะเมื่อมีการลงนามอย่างเช่นในการลงนามนี้ เป็นสิ่งที่ทำให้แนวคิดนี้ได้มีโอกาศเกิดขึ้นจริง ในขณะเดียวกันก็ไม่ได้เสียหายในเรื่องของศีลธรรมหรือเป็นการเสียสละสิ่งของ ซึ่งพวกเราสามารถเห็นได้อย่างชัดเจน

อีกหัวข้อหนึ่ง โดยทั่วไปแล้วไม่มีใครพูดอะไรที่ต่อต้านการนำภาษาสากลมาใช้ แต่ถ้าใครไม่เห็นด้วยกับภาษาปัจจุบันนี้ ก็ให้เขานั้นส่ง "คำประท้วง" แทน "คำสัญญา"

เพราะเห็นได้ชัดว่าเป็นหน้าที่ของทุกคนที่สามารถอ่านออกเขียนได้ ทุกวัย ทุกเพศ หรือทุกอาชีพ ที่จะแสดงความคิดเห็นในเรื่องที่ยิ่งใหญ่นี้ และโดยที่เป็นเช่นนั้น เพราะมันไม่ต้องการการเสียสละใด ๆ มากไปกว่าการสละเวลาสักครู่หนึ่งเพื่อยิบปากกาเขียนคำสัญญา และเงินสักจำนวนหนึ่งสำหรับการส่งกลับมายังข้าพเจ้า

ข้าพเจ้าขอร้องไปยังบรรณาธิการของนิยตสารทั้งหลาย โปรดนำเสนอเรื่องนี้ไปยังท่านผู้อ่านของท่านด้วย และท่านผู้อ่านก็ขอร้องให้เล่าเรื่องนี้ให้สหายของท่านด้วย

ข้าพเจ้าคงไม่ต้องกล่าวอะไรมากอีกแล้ว ข้าพเจ้าไม่อยากจะกล่าวว่าภาษาของข้าพเจ้านั้นสมบูรณ์แบบจนข้าพเจ้าไม่สามารถทำให้มันดีกว่านี้ได้ แต่ข้าพเจ้านั้นกล้าที่จะคิดว่าข้าพเจ้าได้ทำให้สิ่งที่เป็นพื้นฐานต่าง ๆ ของภาษานั้นได้ถูกเติมเต็มจนสามารถที่จะเรียกได้ว่า "สากล"

ซึ่งมีเพียงบางสิ่งที่ได้แก้ไขหรือสร้างขึ้นตามที่ข้าพเจ้าได้นำเสนอ เพียงแค่สิ่งที่สำคัญ ๆ ที่ข้าพเจ้าสามารถกล่าวได้ให้พอดีกับเนื้อที่ของหนังสือเล่มนี้ บวกกับการผ่านการศึกษาโดยใช้เวลาหลายปี ซึ่งเป็นเรื่องที่ข้าพเจ้ากล้าหาญพอที่จะนำมาเผยแพร่ต่อสาธารณะ

ข้าพเจ้าเป็นเพียงแค่มนุษย์ธรรมดา ๆ ที่สามารถทำสิ่งที่ผิดพลาดได้ หรือข้าพเจ้าอาจจะพลาดบางสิ่งบางอย่างที่สำคัญในภาษาของข้าพเจ้า

***

สำหรับสิ่งเหล่านั้น ก่อนที่จะพิมพ์รายการคำศัพท์ที่สมบูรณ์และหนังสือหรือนิตยสารในภาษานี้ ข้าพเจ้าขอรอสาธารณะชนสักหนึ่งปี ขอให้ทั่วโลกส่งความคิดความเห็นต่อภาษาสากลมายังข้าพเจ้า ข้าพเจ้ายินดีรับฟังในคำเสนอแนะ การขอให้มีการเปลี่ยนแปลง และเรื่องอื่น ๆ ซึ่งข้าพเจ้าเห็นว่าเป็นสิ่งที่ดี ข้อเสนอแนะต่าง ๆ ที่ส่งมาให้ข้าพเจ้า ข้าพเจ้าขอขอบคุณและจะนำมาพิจารณาอย่างรอบครอบ ถ้าข้อเสนอนั้นเป็นสิ่งที่มีประโยชน์และไม่ขัดกับหลักภาษาขั้นพื้นฐาน ซึ่งก็คือความเรียบง่าย และเป็นการปรับปรุงเพื่อไปสู่การสื่อสารอย่างสากล ไม่ว่าจะเป็นการรับเอาไปอย่างสากลหรือไม่ก็ตาม

ในท้ายที่สุดของเวลาที่กำหนด ข้อเสนอแนะทั้งหมดจะได้นำมาเผยแพร่ และตัวของภาษาเองก็จะอยู่ในรูปแบบสุดท้าย (ที่จะไม่เปลี่ยนอะไรอีก)

หากมีใครพบว่าภาษานี้ไม่เป็นที่พอใจ โปรดอย่าลืมว่าภาษาไม่ใช่เครื่องพิสูจน์ที่จะขัดกับข้อเปลี่ยนแปลงอันมากมาย เพียงแค่สิทธิในการเปลี่ยนแปลงนั้นไม่ใช่สิทธิส่วนบุคคล แต่เป็นสิทธิของสถาบันทางภาษาของภาษานี้

ไม่ใช่เรื่องง่ายเลยสำหรับการสร้างภาษาสากล แต่ก็ยังง่ายกว่าการเชิญชวนผู้คนให้ใช้ภาษานี้ เพราะเหตุนี้จึงเป็นสิ่งที่สำคัญที่ต้องพยายามในทุกด้านเพื่อที่จะได้บรรลุผล

และเมื่อรูปแบบของภาษาได้ถูกตัดสินจนเป็นที่สิ้นสุด ภาษาสากลเองก็ได้มีการนำมาใช้ในชีวิตประจำวัน สถาบันทางภาษาได้เสนอการเปลี่ยนแปลงที่จำเป็นที่ละนิด ๆ จนกลายมาเป็นรูปแบบของภาษา

ด้วยเหตุนี้ข้าพเจ้าขอภาวนาให้ท่านผู้อ่านที่อาจจะไม่พอใจกับภาษานี้ ส่งความเห็นต่าง ๆ ในส่วนที่เห็นว่าเป็นเรื่องที่สำคัญจริง ๆ อย่างเช่นว่า ภาษามีส่วนหนึ่งที่เป็นสิ่งที่รับไม่ได้ ซึ่งในอนาคที่จะไม่สามารถเปลี่ยนแปลงได้

***

ผลงานชิ้นเล็กน้อยนี้ ข้าพเจ้าได้ใช้แรงกายและสุขภาพเป็นอย่างมาก ตอนนี้ข้าพเจ้าขอชื่นชมความสนใจของทุกท่าน หวังเป็นอย่างยิ่งว่าทุกท่านจะช่วยข้าพเจ้าตามความสามารถที่มี

ในสถานการณ์ต่าง ๆ จะแสดงให้ท่านเห็นว่าภาษานี้มีประโชยน์ ข้าพเจ้าขอมุ่งไปที่ความสนใจภาษาสากลของทุกท่านไปยังวัตถุประสงค์สำคัญที่ทุกท่านจะจับจ้องดูความสำเร็จในการโหวต ขอให้ทุกท่านทำในสิ่งที่ทำได้ตามกำลัง และหลังจากนี้ไม่นานนัก พวกเราจะได้เห็นในสิ่งที่เราได้ฝันเอาไว้ คือ "ภาษาสากล"
